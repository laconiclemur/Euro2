<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>0013_0046@60013V_RG0256_INTE-6.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x0013_0046-60013V_RG0256_INTE-6.html" xml:lang="it-IT">
    <div class="calibre1">
      <p class="ricetta-titolo" id="toc_marker-13"><a id="x6.-Polp-fiction"></a>6</p>

      <p class="titolo-decalogo">Polp fiction</p>

      <p class="autore-decalogo"><strong class="calibre4">di Marino Niola</strong></p>

      <p class="autore-decalogo">scrittore e antropologo</p>

      <p class="testo-elogio-primoparagrafo">“Questo è un piatto che tutti lo sanno fare cominciando dal ciuco, il quale fu forse il primo a darne il modello al genere umano”. È la genesi della polpetta secondo l’Artusi. Che ne fa un <em class="calibre6">a priori</em> della cucina, un mangiare tanto semplice nella natura e nella fattura da sembrare eterno, nato con l’uomo se non addirittura prima di lui.</p>

      <p class="testo-elogio">In effetti il padre della gastronomia patria coglie perfettamente che l’essenza della polpetta, il suo <em class="calibre6">ubi consistam</em>, consiste nella semplicità estrema, quasi elementare di un impasto nato dal caso e dalla necessità. Ma capace di dosare alla perfezione umiltà e voluttà, coniugando il gusto innocente del bebè e la raffinatezza avvertita del gourmet, l’alto e il basso della piramide culinaria che si toccano fino a produrre un corto circuito del sapore.</p>

      <p class="testo-elogio">Troppo facile per gli asini, troppo difficile per gli chef. La polpetta diventa capolavoro nelle mani sapienti delle mamme. Lo dice la parola stessa, che deriva dal latino <em class="calibre6">pulpa</em> e ha a che fare con il gesto del “toccare”, del “palpare”, ma anche del “palpitare”. Carne tremula in attesa di prendere forma e consistenza, la deliziosa pallina modellata dalle carezze è la summa trascendentale della gastronomia familiare. E dunque unica, inimitabile per definizione. Come la musica di Mozart, che è troppo facile per i bambini e troppo difficile per i musicisti.</p>

      <p class="testo-elogio">In questo cibo da favola il pane raffermo è come il ranocchio che si trasforma in principe. E la cucina diventa arte dell’illusione. Incantesimo materno capace di moltiplicare i pani e di farne polpette.</p>

      <p class="paragrafo-decalogo-titoletto">Polp star</p>

      <p class="testo-elogio">Anche se il suo nome compare solo a metà Quattrocento nei testi sacri della gastronomia – il primo a farne menzione esplicita è Maestro Martino da Como nel suo <em class="calibre6">Libro de arte coquinaria</em> – la polpetta viene da molto lontano.</p>

      <p class="testo-elogio">Appartiene alle “lunghe durate”, alle costanti della storia sociale perché, al di là delle parole con cui si chiama, affonda le sue radici nella fisiologia del gusto popolare. È figlia dei macchi, delle schiacciate, delle poltiglie con cui, da che mondo è mondo, le cucine dei poveri, strette tra la penuria e il desiderio, combattono una battaglia quotidiana con la fame. Senza peraltro sacrificare le ragioni del gusto a quelle della sopravvivenza. Tentando di far quadrare il cerchio del nutrimento e del godimento.</p>

      <p class="testo-elogio">Fare di necessità virtù, ma al tempo stesso dare scacco alla sorte. È la ricetta che trasforma l’indigenza in eccellenza. Così la fantasia popolare si prende la rivincita sul destino avaro in nome del principio di piacere. E la polpetta, nata come riutilizzo degli avanzi, come placebo gastronomico del Quarto Stato, come consolazione degli afflitti, conquista i piani alti della tavola. E diventa un’icona planetaria del gusto, una <em class="calibre6">polp star</em>. Buona in tutte le salse e in grado di soddisfare i palati più diversi grazie alla sua camaleontica capacità di trasformazione.</p>

      <p class="paragrafo-decalogo-titoletto">Polpettopoli</p>

      <p class="testo-elogio">Carni, verdure, pesci, molluschi, legumi, bacche. Tutto è buono per far polpette. Basti pensare alla straordinaria varietà di elementi, ingredienti e ricette che fanno del Belpaese da gustare una sola grande polpettopoli. Al punto che gli <em class="calibre6">spaghetti with meatballs</em> sono diventati l’emblema del mangiare all’italiana negli Stati Uniti, e non solo. È così da quando i bastimenti che trasportavano Oltreoceano i nostri <em class="calibre6">paisà</em> hanno portato ai quattro angoli del mondo il profumo struggente di una nostalgia che sa di maccheroni, di <em class="calibre6">pummarola</em> e di ragù della domenica.</p>

      <p class="testo-elogio">Nei cortili della Brooklyn anni Venti l’odore delle conserve si spandeva fino all’Upper East Side come un richiamo stagionale della madre lontana. E proprio <em class="calibre6">mom’s sunday gravy</em> è il nome del sugo della festa che fa della mamma il simbolo della patria, la depositaria suprema dei sapori del cuore, delle segrete alchimie del ricordo. Un’epopea consacrata dal cinema.</p>

      <p class="testo-elogio">Nei <em class="calibre6">pizza movies</em> come nei capolavori di Martin Scorsese e Francis Ford Coppola, gli spietati <em class="calibre6">goodfellas</em> di Cosa Nostra si struggono davanti a un pezzetto di pane pucciato nel <em class="calibre6">tomato</em> della <em class="calibre6">sunday sauce</em>, mentre i padrini piangono come vitelli alle prime note di <em class="calibre6">Ridi pagliaccio</em>.</p>

      <p class="testo-elogio">Rimpianto e belcanto. Così strettamente associati alla salsa di pomodoro con le polpettine, da trasformare personaggi come Enrico Caruso in testimonial planetari del gusto italiano. Il celebre pianista Arthur Rubinstein raccontava che, quando il tenore entrava in un ristorante di New York, tutti i presenti sospendevano il pasto per spiare il suo modo di mangiare gli spaghetti. Finché una sera il re del Met perse la pazienza, gettò via la forchetta e si mise a mangiare i vermicelli con le mani, macchiandosi di rosso faccia camicia e cravatta. Con un gesto da miseria e nobiltà che mescolava un antico esorcismo contro la povertà e la nuova tradizione del piatto unico reinventata dagli Italian American. Quelli cui Martin Scorsese dedicò, nel 1974, il suo emozionante <em class="calibre6">cookbook</em> cinematografico. Protagonista assoluta sua madre Catherine che, con naturalezza da attrice consumata – è lei che prepara la pasta e fagioli in <em class="calibre6">Goodfellas</em> –, sciorina il meglio del suo repertorio gastronomico, che ha come piatto forte i maccheroni con le mitiche <em class="calibre6">meatballs</em>. Al New York Film Festival, la ricetta che scorreva nei titoli di coda fu salutata da una standing ovation. Una <em class="calibre6">way of life</em> in salsa italiana, insomma, l’epopea di tre generazioni di migranti, raccontata attraverso la preparazione di un piatto di polpette.</p>

      <p class="paragrafo-decalogo-titoletto">Polpetta mundi</p>

      <p class="testo-elogio">Granatine, schiacciatine, hamburger, svizzere, haché, lihapullat, frikadeller, boulettes, köttbullar, klops, yuvarlákia, takoyaki, albondigas, köfte. Cambiano i nomi ma la sostanza resta la stessa. Ogni latitudine ha la sua polpetta. Che al di là delle differenze di impasto resta il simbolo universale di un mangiare da poveri ma belli. Cibo da strada che diventa emblema gastronomico di un popolo.</p>

      <p class="testo-elogio">Come l’<em class="calibre6">acarajé</em>, letteralmente “pallina di fuoco”, che ancora oggi le donne di Bahia friggono nell’olio di <em class="calibre6">dendê</em> nelle stradine del Pelourinho, l’antico quartiere dove gli schiavi africani venivano venduti a peso. È una polpetta divina nel vero senso della parola perché sacra agli Orishà, gli dei che gli schiavi provenienti dalla Nigeria e dal Dahomey portarono con sé in Brasile insieme ai loro cibi. Per ritrovare se stessi al di là dell’oceano, proprio come i nostri “broccolini”. Per ricostruire il proprio mondo a partire da una polpetta.</p>
    </div>
  </div>
</body>
</html>
