<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>0013_0046@60013V_RG0256_INTE-5.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x0013_0046-60013V_RG0256_INTE-5.html" xml:lang="it-IT">
    <div class="calibre1">
      <p class="ricetta-titolo" id="toc_marker-12"><a id="x5.-Le-polpette-della-mamma"></a>5</p>

      <p class="titolo-decalogo">Le polpette della mamma</p>

      <p class="autore-decalogo"><strong class="calibre4">di Antonio Tubelli</strong></p>

      <p class="autore-decalogo">cuoco e storico della cucina napoletana</p>

      <p class="testo-elogio-primoparagrafo">Tutto è cominciato per gioco. Come spesso accade, anche il mio incontro col cibo è stato affidato al caso. Galeotta è stata una manciata di polpi comprati da mia moglie Enrica: eravamo a casa con un gruppo di amici e li ho preparati senza minimamente pensare che sarebbero stati il mio esordio ai fornelli.</p>

      <p class="testo-elogio">La passione per la tavola è stata da sempre una costante nella mia vita ma non lo sapevo. L’avevo intuita da bambino, quando accompagnavo mia mamma tutti i giorni a fare la spesa e restavo incantato ad ammirare gli ambulanti che popolavano il Mercato di Borgo dei Vergini. La osservavo poi con curiosità destreggiarsi tra fornelli e dispensa per preparare, anche con gli ingredienti più semplici, vere e proprie delizie. E tra queste, naturalmente, non mancavano le polpette. Ma mi intrattenevo volentieri anche a guardare mio padre, che si dilettava a cucinare per la famiglia i classici pranzi nei giorni di festa comandata.</p>

      <p class="testo-elogio">La mia grande fortuna è stata quella di avere entrambi i genitori impegnati tra tavola e cucina. E l’essere stato lo spettatore privilegiato dei riti che si celebravano quotidianamente si è rivelata una lezione inconsapevole e ineguagliabile. Sono stati loro a trasferirmi, senza neppure che me ne accorgessi, l’amore per il genuino e l’attaccamento alle tradizioni, culturali prima ancora che gastronomiche.</p>

      <p class="paragrafo-decalogo-titoletto">La dignità di una regina di strada</p>

      <p class="testo-elogio">Ricordo la zuppa di papà o l’arancia con lo zucchero di mammà che rendeva squisito un fine pasto davvero povero. La loro fantasia mi ha insegnato che anche l’elemento più semplice ha una sua dignità, che va migliorata con abbinamenti e tecniche di cottura rispettose della materia prima che si ha di fronte. Pure le polpette non sfuggono a questa regola.</p>

      <p class="testo-elogio">Il resto lo hanno fatto l’esperienza politica e la cucina di strada, che ho apprezzato nella sua proposta schietta e sincera. Da universitario prima e fervente sindacalista poi, mangiavo in giro per Napoli alle botteghe disseminate per i vicoli. Su tutti, prediligevo il brodo di polpo e la zuppa di cozze, ma anche le polpette: mangiare con le mani, nella capitale del “Regno”, era ed è un’usanza assai diffusa, e recuperare questo primordiale rapporto col cibo mi ha colpito fin da subito, perché ne ho colto da un lato la portata universale, dall’altro la veridicità del contatto umano con le pietanze senza bisogno di nessuna mediazione.</p>

      <p class="paragrafo-decalogo-titoletto">Polpette napoletane dal Barocco all’Ottocento</p>

      <p class="testo-elogio">Pian piano è cresciuta poi in me l’esigenza di documentarmi sui capisaldi della scuola gastronomica napoletana: ho letto avidamente Antonio Latini, Vincenzo Corrado e Ippolito Cavalcanti, che rappresentano le fonti principali della cucina aristocratica in voga tra il Seicento e la prima metà dell’Ottocento. Anche le polpette vi sono presenti, come si può leggere nella sezione finale di questo libro.</p>

      <p class="testo-elogio">Per giorni e giorni, presso la fornitissima Biblioteca Nazionale di Napoli, ho letto con passione <em class="calibre6">Lo scalco alla moderna</em> (1692) di Latini, <em class="calibre6">Il cuoco galante</em> di Corrado (1773) e <em class="calibre6">Cucina teorico-pratica</em> (1837) di Cavalcanti. La molla che mi ha spinto a leggere questi libri non è stata quella di recuperare soltanto la memoria storica di una proposta troppe volte dimenticata, ma soprattutto di interpretare in chiave moderna la lezione custodita nei manoscritti originali firmati dai grandi gastronomi del Regno di Napoli, ricostruendo sapori antichi anche in assenza dei loro reali ricordi.</p>

      <p class="paragrafo-decalogo-titoletto">Timpàni e Tèmpura e... polpette</p>

      <p class="testo-elogio">Altra pietra miliare della mia formazione è stata ovviamente l’esperienza vissuta fianco a fianco con Angelo Paracucchi, presso la Locanda dell’Angelo di Sarzana. A questo incontro devo la scoperta della valenza dell’alimento in sé, senza eccessive manipolazioni. Ma il mio primo sodalizio professionale è nato alla fine degli anni Ottanta, quando ho aperto a Napoli – con mio fratello Lucio e lo psichiatra Elio Pomella. in un vecchio scantinato al civico 18 di via Fratelli Magnoni – Il Pozzo, destinato a imporsi quale importante testimonianza al Sud di un circolo Arcigola, dove sposare in pieno la filosofia <em class="calibre6">slow</em> con un convinto e convincente ritorno al concetto di territorio, con tutto ciò che questo implica.</p>

      <p class="testo-elogio">Poi è scattata in noi la volontà di rinnovarci. E oggi è presso Tìmpàni &amp; Tèmpura che io e Lucio continuiamo il nostro progetto: abbiamo realizzato una bottega gastronomica che propone (anche da asporto) piatti antichi, ovviamente adattati ai gusti moderni. Due ne sono gli elementi cardine: innanzitutto il “timpàno”, antica accezione con cui veniva indicato il timballo di maccheroni (oggi preparato in una sottile sfoglia di pasta per riattualizzare l’originario uso di mangiare la pasta con le mani o a fazzoletto), e la “tèmpura”, il fritto in pastella consumato nei giorni di magro nelle abbazie e nei monasteri, dove i monaci osservavano il digiuno delle quattro <em class="calibre6">tèmpore</em> dell’astinenza, seguendo il calendario liturgico.</p>

      <p class="autore-ricetta">Polpette dal cuore tenero</p>

      <p class="testo-elogio">Anche la polpetta ha ancora un posto di rilievo nelle cucine campane e nei ristoranti, perché è stata – e forse è ancora – la possibilità di mangiare carne in modo gustoso e a prezzi economici. Gli ingredienti che non devono mai mancare sono il pane raffermo ammollato, il formaggio e, per quella napoletana, l’uvetta appassita e i pinoli tostati. In questo modo la polpetta rimane, senza dubbio, il modo più divertente e gustoso per addentare la carne.</p>

      <p class="testo-elogio">Un piatto così popolare e tradizionale come la polpetta può tuttavia anche avere alcune varianti più moderne: si possono aggiungere fiordilatte, uova e qualche verdura. Con la cottura c’è poco da inventare: in forno, in umido nella salsa di pomodoro o nel latte, fritta o arrostita alla brace. Ma in fondo la polpetta è uno di quei piatti difficilmente trasformabili, perché a esso, più che ad altri, è legato il ricordo dell’infanzia e – direi – della mamma.</p>

      <p class="testo-elogio">Negli anni è stato abbandonato anche l’uso di carni residue... Tuttavia, per godersi al meglio le polpette al ristorante, è preferibile optare per quelle in umido o alla brace. Infatti, capire se la polpetta che si mangia al ristorante è fatta con gli avanzi del giorno prima è un esercizio molto difficile, forse intuibile dall’eccessiva sapidità delle carni già cotte e dalla poca freschezza.</p>

      <p class="testo-elogio">In tempi di difficile crisi economica, che tocca anche i consumi alimentari, la polpetta di solo pane rischia di tornare attuale. Per renderla più appetitosa, si può ammollare il pane raffermo nel brodo vegetale, aggiungendo pezzetti di formaggio e aromi. Il risultato è di tale morbidezza che si può definire “polpetta dal cuore tenero”. Come quelle qui proposte nella sezione “Autunno”: <a class="calibre3" href="../Text/part0114_split_000.html#Polpette-di-vitello--maiale-e-pecorino-romano--al-forno-con-i-friarielli"><em class="calibre6">Polpette di vitello, maiale e pecorino romano al forno con i friarielli</em></a><em class="calibre6">,</em> <a class="calibre3" href="../Text/part0140_split_000.html#Polpette-di-pane-stufate-al-pecorino-romano-e-caciocavallo"><em class="calibre6">Polpette di pane stufate al pecorino romano e caciocavallo</em></a> e <a class="calibre3" href="../Text/part0126_split_000.html#Polpette-di-pesce-bandiera-in-tegame"><em class="calibre6">Polpette di pesce bandiera in tegame</em></a><em class="calibre6">.</em></p>
    </div>
  </div>
</body>
</html>
