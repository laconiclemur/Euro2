<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>0013_0046@60013V_RG0256_INTE-8.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x0013_0046-60013V_RG0256_INTE-8.html" xml:lang="it-IT">
    <div class="calibre1">
      <p class="ricetta-titolo" id="toc_marker-15"><a id="x8.-Pulpiti-di-polpette"></a>8</p>

      <p class="titolo-decalogo">Pulpiti di polpette</p>

      <p class="autore-decalogo"><strong class="calibre4">di Mauro Defendente Febbrari</strong></p>

      <p class="autore-decalogo">endocrinologo e nutrizionista</p>

      <p class="testo-elogio-primoparagrafo">Le polpette sono quella pietanza che, dovendo scegliere di cosa accompagnarci per andare a vivere in quella “famosa isola”, non dovremmo mai lasciarci scappare. Rappresentano infatti da sempre un classico della cucina casalinga, a volte bistrattate nella definizione di “cucina degli avanzi” perché possono accorpare in maniera improvvisata i resti di pranzi precedenti. Tutto ciò comporta un insieme di ingredienti – carni, formaggi, mollica di pane o pangrattato – ai quali aggiungere ingredienti leganti e di valenza gustativa – spezie, aromi, uova – di norma serviti come seconda portata.</p>

      <p class="testo-elogio">Già questo mix di cibi fra loro conflittuali, nel profilo della composizione nutrizionale e delle tempistiche digestive, è greve da assimilare, con un peggioramento ulteriore dovuto alle operazioni di cottura. Di solito, una volta preparato l’impasto, si prendono via via piccole porzioni che vengono schiacciate e lavorate a mano fino al raggiungimento della caratteristica forma rotondeggiante, più o meno grossolana, e quindi panate. Ma è il procedimento di cottura che di volta in volta è diverso – fritte in abbondante olio, messe in umido o cotte in forno – a condizionare a dismisura, oltre il contenuto calorico, anche la leggerezza o la pesantezza del piatto.</p>

      <p class="paragrafo-decalogo-titoletto">Pulpiti di polpette nel mondo</p>

      <p class="testo-elogio">“Polpetta” è un vocabolo che ha un profumo e – soprattutto – un gusto, quasi che si potesse toccare ancor prima di farla propria! Ecco perché, nella sua preparazione, si spazia nel recupero degli ingredienti: tipologie miste di verdure, legumi, castagne, topinambur o patate, funghi, zucca, pesce, crostacei, riso basmati o Venere, quinoa, miglio, fino a sconfinare nelle varianti più estreme di etnicità o estrazione religiosa. E anche “ubriache”, con l’uso di vino rosso.</p>

      <p class="testo-elogio">Piatto antichissimo, venivano mangiate con le mani e, ancor oggi declinate come finger food, sono una conferma all’antico. Questo modo di mangiarle senza posate le rende un cibo diffuso in tutto il mondo. Perché una cosa è certa: le polpette si fanno ovunque, in Italia e nel mondo. Perché rappresentano un’icona capace di dimostrare la diversità culturale e geografica, conservando caratteristiche di low cost e poche calorie. Tutto ciò ha consentito la loro diffusione, divenendo il cibo da consumare in ogni evento ed evenienza attraverso l’uso di ingredienti già disponibili, per il quale si è coniato il termine di “cucina del non superfluo”.</p>

      <p class="paragrafo-decalogo-titoletto">Pulpiti occidentali</p>

      <p class="testo-elogio">Nel Regno Unito si cucinano le <em class="calibre6">faggot</em>, piccole polpette speziate a base di carne di maiale, cuore, fegato e pancetta, aggiunte a erbe aromatizzate e pangrattato.</p>

      <p class="testo-elogio">Negli Stati Uniti, le <em class="calibre6">meatballs</em> (“palle di carne”) vengono accostate a piatti di origine italoamericana. Un’insolita variante è la <em class="calibre6">porcupine meatball</em> (“polpetta porcospino”), che prevede l’utilizzo di riso in fase preparativa.</p>

      <p class="testo-elogio">In Portogallo, come in Brasile, le polpette sono chiamate <em class="calibre6">almondegas</em>: fritte, si servono insieme al riso.</p>

      <p class="testo-elogio">In Spagna, come in America Latina, le polpette prendono il nome di <em class="calibre6">albondigas</em> (dall’arabo “oggetto rotondo”). Infatti hanno avuto origine come piatto arabo e berbero, importato nel paese iberico durante il periodo della colonizzazione musulmana. Vengono abitualmente servite accompagnate da salsa di pomodoro, come antipasto o portata principale.</p>

      <p class="testo-elogio">In Austria le polpette si chiamano <em class="calibre6">Fleischlaberl</em> e presentano attitudini speziate.</p>

      <p class="testo-elogio">In Germania esistono molteplici nomi per definire le polpette, ma tra le varianti più conosciute ci sono le <em class="calibre6">Königsberger Klopse</em>, che vengono preparate con acciughe o aringhe saltate e servite con salsa di capperi.</p>

      <p class="testo-elogio">In Ungheria, a seconda della zona di produzione, le polpette prendono il nome di <em class="calibre6">fasirt</em> o <em class="calibre6">fasirozott</em>, entrambe di provenienza austro-germanica. Una variante preparata con il fegato, la <em class="calibre6">majgomboc</em>, si consuma in zuppa.</p>

      <p class="testo-elogio">In Polonia si preparano le <em class="calibre6">pulpetj</em> (o <em class="calibre6">klopsj</em>) e le <em class="calibre6">pulpeciki</em> (“piccole <em class="calibre6">pulpetj</em>”), cotte e servite con una varietà di salse (come quella di pomodoro) e di funghi, accanto a patate, riso o a un porridge locale, il <em class="calibre6">kasha</em>. L’impasto prevede l’utilizzo di carne magra aromatizzata accanto a cipolle, uova e pangrattato, bagnato nel latte o nell’acqua. La cottura è solitamente al forno; la variante fritta prende il nome di <em class="calibre6">mielonj</em> e viene preparata per essere venduta industrialmente nei supermercati.</p>

      <p class="testo-elogio">In Romania le polpette sono solitamente fritte per immersione e preparate con carne di maiale o pollame, aglio e pangrattato inumidito. Il loro nome è <em class="calibre6">chiftele</em>. Una <em class="calibre6">chiftele</em> più rozza si prepara per una tipica zuppa acida locale: la <em class="calibre6">ciorba de perisoare.</em></p>

      <p class="testo-elogio">In Belgio, le polpette sono indicate come <em class="calibre6">ballekes</em> e vengono abitualmente preparate con una mistura di carne di manzo e di maiale, unite a cipolle affettate, verdure e pangrattato per legare.</p>

      <p class="testo-elogio">In Danimarca le polpette più note, chiamate <em class="calibre6">frikadeller</em>, si fanno con carne di maiale, vitello, uova, cipolle e, una volta schiacciate, si friggono in olio caldo.</p>

      <p class="testo-elogio">In Norvegia prendono il nome di <em class="calibre6">kjottkaker</em> (letteralmente “torta di carne”). Alquanto simili alle <em class="calibre6">frikadeller</em> danesi, la preparazione prevede solo la parte magra della carne di manzo macinata, e si servono accanto a patate bollite, marmellata di mirtillo rosso, salsa gravy e cipolle caramellate.</p>

      <p class="testo-elogio">In Finlandia il loro nome è <em class="calibre6">lihapullat</em> e sono il frutto dell’unione fra carne di manzo, maiale e renna mescolata a pangrattato, intriso nel latte, e cipolle finemente tritate: servite accanto a patate bollite e a marmellata di mirtillo rosso, vengono aromatizzate con sale, pepe bianco e cetrioli sott’aceto.</p>

      <p class="testo-elogio">Per la Svezia le polpette rappresentano il piatto nazionale e sono chiamate <em class="calibre6">kottbullar</em>. Sono l’impasto di un misto di carne di maiale, manzo e talvolta vitello, pangrattato inumidito nel latte, cipolle fritte finemente tritate, brodo di carne e, a volte, panna da cucina. Si servono, come in Finlandia, con salsa gravy, patate bollite, cetrioli sott’aceto e marmellata di mirtillo rosso.</p>

      <p class="testo-elogio">In Albania le polpette, che prendono il nome di <em class="calibre6">qofte te ferguara</em>, vengono servite fritte e nel loro impasto hanno la feta.</p>

      <p class="testo-elogio">In Grecia, col nome di <em class="calibre6">keftedes</em>, le polpette contemplano carne macinata di diversa tipologia, cipolle e foglie di menta. La variante al forno, chiamata <em class="calibre6">yuvarlakia</em> (“tondo”), prevede la presenza di riso.</p>

      <p class="paragrafo-decalogo-titoletto">Pulpiti orientali</p>

      <p class="testo-elogio">In Afghanistan, le polpette vengono consumate come piatto tradizionale accanto a diverse zuppe casalinghe. Preferibilmente grigliate, presentano una valenza gustativa piccante e fortemente aromatica.</p>

      <p class="testo-elogio">In Iran esistono molteplici tipi di polpette. Se cucinate al forno prendono il nome di <em class="calibre6">kufteh</em> (“macinato” in lingua persiana), se fritte si chiamano <em class="calibre6">kal-e gonjeshki</em> (“testa di passero”): in entrambi i casi vengono aromatizzate con erbe e spezie e prevedono uova o frutta nell’impasto con la carne.</p>

      <p class="testo-elogio">In Cina, specie nella cucina tradizionale di Shanghai, sono solitamente preparate con carne di maiale cotta al vapore o bollita, con l’aggiunta di salsa di soia. Vengono denominate “testa di leone” per la loro particolare grossezza, che varia dai cinque ai dieci centimetri. Nelle zuppe si utilizzano varianti più piccole, chiamate “palle di maiale”, mentre nella cucina cantonese vengono realizzate con carne di manzo cotta al vapore e servite con parte della cucina dim sum. Esiste inoltre una variante a base di pesce, precedentemente seccato e poi ridotto in polvere.</p>

      <p class="testo-elogio">In Vietnam le polpette sono chiamate <em class="calibre6">thjt vien</em> e vengono utilizzate come ingrediente per il <em class="calibre6">pho</em>, una zuppa di manzo con spaghetti di riso, pomodoro e lime. La loro cottura avviene con salsa di pomodoro, cipolle finemente tritate e peperoni. Nel <em class="calibre6">bun cha</em>, specialità a base di noodles di riso, le polpette vengono grigliate e aggiunte ai noodles per essere poi intinte in una salsa di pesce aromatizzata con aceto, zucchero, aglio e peperoncino.</p>

      <p class="testo-elogio">In Indonesia vengono chiamate <em class="calibre6">bakso</em> e si servono nelle zuppe insieme a noodles, beancurd (un tipo di formaggio di soia), uova, siomaj (carne di manzo e di pollo cotta a vapore) e wonton croccanti. Ogni città presenta una sua variante, le più note e diffuse sono le <em class="calibre6">bakso Solo</em> e le <em class="calibre6">bakso Malang</em>.</p>

      <p class="testo-elogio">In Giappone, preparati con carne di manzo, si possono gustare gli <em class="calibre6">hanbagu</em>, sorta di polpetta/hamburger dove alla carne si aggiunge il pangrattato (panko) bagnato nel latte e un trito di cipolle sauté. Vengono accompagnate con ketchup e salsa Worchester.</p>

      <p class="testo-elogio">Nelle Filippine, le polpette si chiamano <em class="calibre6">almondigas</em> o <em class="calibre6">bola-bola</em> e vengono servite in una zuppa di riso e vermicelli (<em class="calibre6">misua</em>) accanto ad aglio tostato e ciccioli di maiale.</p>

      <p class="paragrafo-decalogo-titoletto">Polpette amiche della linea e della salute</p>

      <p class="testo-elogio">Com’è accaduto per altri “piatti poveri”, questa diversità strutturale e di territorio ha collocato anche le polpette, in tutto l’arco della loro evoluzione, tra i piatti dalla difficile valutazione nutrizionale standard. In origine, ad esempio, la preparazione non prevedeva carne macinata e quindi non c’era necessità di nessuna particolare manualità ma solo l’utilizzo di carne non privilegiata, a differenza di oggi dove, di qualunque contesto si possa parlare, il taglio è tenero e qualitativo.</p>

      <p class="testo-elogio">Tuttavia, per quanto appetitose e per quanto il cibo sia un fondamentale strumento d’identità culturale, il prezzo salutistico risulta elevato. Ma perché negarsi un piacere come questo? Il rimedio c’è: trasformare le polpette in amiche della linea e della salute, conservando il loro status di monumento della cucina.</p>

      <p class="testo-elogio">Dunque è necessario correggere le metodiche di cottura, preferendo, per esempio, il forno alla padella, optare per la doratura anziché la frittura; ma, ancor prima, intervenendo sulla preparazione degli ingredienti, alleggerendo il piatto in termini calorici e di digeribilità. Questi, dovranno essere il più possibile leggeri ma anche sazianti, per consentirci un’atmosfera di equilibrio nutrizionale fra salute, piacere e gusto. Conservando le proporzioni, si potranno variare le scelte degli ingredienti in modo da creare un numero sempre più alto di varianti, senza perdere la valenza della tradizione e della tracciabilità della materia da utilizzare.</p>

      <p class="testo-elogio">Nell’evoluzione o rivisitazione della polpetta, il beneficio nutrizionale si è di pari passo accoppiato a quello del sapore. Si è passati così dalla polpetta tradizionale, tonale, con un riconoscimento uniforme del gusto, alla polpetta moderna, timbrica, con un riconoscimento specifico di ogni ingrediente. La prima è una polpetta capace di nascondere l’unicità assemblativa degli ingredienti, mentre la seconda è in grado di emozionare per una musicalità fatta di tanti strumenti. Le prime sono genitrici del polpettone, le seconde dell’hamburger, nonostante la globalizzazione.</p>

      <p class="testo-elogio">Perciò l’appeal che la polpetta ha nell’alimentazione, antica e moderna, ha permesso alcune creazioni – tra le prime della cucina moderna – di forte impatto salutistico, senza nulla concedere alla perdita del sapore, come quelle realizzate con gli ingredienti indicati nei paragrafi seguenti.</p>

      <p class="paragrafo-decalogo-titoletto">Polpette alla soia e polpette agli Omega3</p>

      <p class="testo-elogio">Ingrediente ormai anche della cucina mediterranea, sebbene la sua introduzione provenga dall’Asia, i vantaggi della soia, inserita nelle polpette, sono: ricchezza di vitamine del gruppo B, di ferro e di potassio; alto valore di proteine e di fosfolipidi come la lecitina con proprietà emulsionanti e di diminuzione dei livelli di colesterolo nel sangue; maggiore digeribilità; ricchezza di fitostreroli e in particolare di due isoflavoni primari quali la genisteina e la daidzeina; presenza di fitoestrogeni, particolarmente utili nelle donne nel periodo postmenopausale; forte impatto preventivo dell’osteoporosi e di tumori quali quelli della mammella e della prostata.</p>

      <p class="testo-elogio">Anche le polpette di pesce azzurro sono un top per la salute, perché gli ingredienti principali sono alici, merluzzo, ceci lessati e olio extravergine d’oliva. I grassi buoni contenuti in questi pesci sono gli acidi grassi polinsaturi Omega-3, principalmente l’acido eicosapentenoico (EPA) e l’acido docosaesenoico (DHA), che hanno un’azione antinfiammatoria e antitrombotica. Tra i minerali forniti dal pesce azzurro spiccano fosforo, magnesio, potassio, selenio, iodio, rame e le vitamine del gruppo A, B, D. Oltre all’aspetto cardiovascolare, i grassi Omega 3 favoriscono la protezione delle cellule dall’invecchiamento, migliorando situazioni patologiche come il diabete, l’obesità e l’ipercolesterolemia.</p>

      <p class="paragrafo-decalogo-titoletto">Polpette ai funghi, al cumino e al sesamo</p>

      <p class="testo-elogio">Anche le polpette ai funghi sono consigliabili. Centrali nelle alimentazioni controllate per il calo ponderale o il mantenimento del peso, i funghi sono ricchi di minerali (potassio, fosforo, calcio, ferro, rame, zolfo), vitamina E e D, betacaroteni e acido folico. Tutto ciò si traduce in un rafforzamento delle difese immunitarie, evitando calorie inutili e conferendo un’altissima digeribilità.</p>

      <p class="testo-elogio">Nelle polpette kosher della tradizione ebraica gli ingredienti sono: riso, cumino, uvetta, pinoli, prezzemolo, carne trita, cipolla rossa, uova, olio e peperone. I principali benefici di questa preparazione derivano dal cumino, spezia di origine egiziana dal sapore amarognolo, che viene esaltato nel gusto proprio dalla carne. Il suo effetto più salutistico si manifesta sull’apparato digestivo, come rigeneratore delle mucose, e grazie al suo aldeide (noto come carvone) ha proprietà antibatteriche contro l’<em class="calibre6">Helicobacter pylori</em> e stimola la secrezione enzimatica pancreatica con un forte effetto antimeteorico ed evacuativo.</p>

      <p class="testo-elogio">Gli ingredienti delle polpette tunisine (<em class="calibre6">kibbeh</em>) sono: maggiorana, spezie varie, paprika, cumino, prezzemolo, aglio, noce moscata, capperi e soprattutto il sesamo, che è un ottimo stimolante del sistema immunitario e ricostituente, sia durante la fase adolescenziale di crescita che nelle astenie abituali. Senza dimenticare l’azione preventiva del sesamo sull’innalzamento della pressione arteriosa e sui disturbi del sistema cardiovascolare. La ricchezza di fosforo, calcio, acido linoleico e linolenico e vitamine del gruppo B ed E fanno poi di questo piatto una notevole fonte energetica.</p>
    </div>
  </div>
</body>
</html>
