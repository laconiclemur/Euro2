<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>0001_0012@60013V_RG0256_INTE-4.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x0001_0012-60013V_RG0256_INTE-4.html" xml:lang="it-IT">
    <div class="calibre1">
      <p class="ricetta-titolo" id="toc_marker-5"><a id="PRESENTAZIONE"></a>Presentazione</p>

      <p class="titolo-decalogo" id="toc_marker-5-1">La nostra bandiera</p>

      <p class="autore-decalogo"><strong class="calibre4">di Massimo Bottura</strong></p>

      <p class="autore-decalogo">chef dell’Osteria Francescana, Modena</p>

      <p class="testo-elogio-primoparagrafo">Chi non ha una chiara immagine non appena legge la parola “polpetta”? Sono certo che tutti ce l’abbiamo. Piatto storico della tradizione italiana, le polpette fanno parte di diverse tradizioni culinarie e possono essere preparate in mille modi diversi – con la carne, con il pesce oppure con splendide verdure – ma una cosa che le accomuna è sempre la loro forma: tondeggianti, piccole, a volte un po’ schiacciate, sempre diverse ma di uguale sapore e bontà.</p>

      <p class="testo-elogio">Le polpette sono un altro esempio di un piatto di recupero degli ingredienti: così sono nate, con radici ben salde nella cucina povera. Della cucina di riuso sono diventate con scherno anche il simbolo.</p>

      <p class="testo-elogio">Iconico piatto rappresentativo di una cucina domestica dove ogni ricetta si differenzia da campanello a campanello, le polpette sono sicuramente reinterpretabili con le migliori materie prime per ottenere risultati straordinari. Si possono trovare in quasi ogni tradizione gastronomica: al forno, fritte, stufate. Non hanno patria né bandiera, se non l’indelebile marchio della ricetta tramandata e serenamente modificata di generazione in generazione. Si possono adattare in base alla propria ispirazione, ai propri gusti e soprattutto agli ingredienti che abbiamo a portata di mano.</p>

      <p class="testo-elogio">Mia madre le faceva sempre il giorno dopo il lesso, perché utilizzava avanzi di bollito, pangrattato, Parmigiano Reggiano, uova, prezzemolo. Ma le polpette possiamo vederle anche come un simbolo della direzione che le nostre abitudini domestiche dovrebbero prendere in questi anni difficili. Non rinunciate alla qualità degli ingredienti, abbiate rispetto del cibo di cui vi nutrite, ma allo stesso tempo non buttate, non sprecate. Tradite anche la tradizione, se necessario: le ricette delle polpette sono fatte per essere modificate, per essere contemporanee delle vostre case, delle vostre tavole. Arrangiatele con quello che rappresenta la vostra dispensa e la vostra casa. Porteranno la vostra bandiera.</p>
    </div>
  </div>
</body>
</html>
