<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>0047_0172@60013V_RG0256_INTE.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x0047_0172-60013V_RG0256_INTE.html" xml:lang="it-IT">
    <div class="calibre1">
      <h2 class="ricetta_titoletto" id="calibre_pb_3"><a id="Nota-ai-vini-consigliati-in-abbinamento"></a>Nota ai vini consigliati in abbinamento</h2>

      <p class="ricetta-preparazione"><em class="calibre6">Conoscevo qualcosa in merito alle polpette dopo aver letto, tanto tempo fa, un libro di ricette scritto nel 1881 dal poeta Olindo Guerrini, che con lo pseudonimo di Lorenzo Stecchetti aveva creato</em> L’arte di utilizzare gli avanzi della mensa<em class="calibre6">, pubblicato postumo nel 1918. Successivamente due raffinatissimi gastronomi negli anni Sessanta, quali Luigi Carnacina e Luigi Veronelli, nel libro</em> La buona vera cucina italiana <em class="calibre6">(Rizzoli 1982), tessono le lodi alla polpetta.</em></p>

      <p class="ricetta-preparazione"><em class="calibre6">Tutte le ricette delle polpette si pongono al palato con discrezione ed equilibrio e, quindi, è stato facile l’abbinamento a una vasta gamma di vini da vitigni italiani provenienti da tutte le regioni d’Italia. Nella quasi totalità ho cercato, peraltro senza troppa difficoltà, di abbinare non soltanto quei vini che maggiormente, per espressione organolettica, meglio si adattano alle caratteristiche di ogni ricetta, ma anche quelli che trovano origine dalla stessa regione dove ogni chef opera utilizzando gli ingredienti più autoctoni.</em></p>

      <p class="ricetta-preparazione"><em class="calibre6">La parte del leone logicamente è stata fatta dai vini bianchi e rosati, ma anche da tante “bollicine”, prosecchi, metodi charmat su vitigni locali e in alcuni casi eccellenti metodi classici. Anche vini rossi, freschi, fruttati, di carattere e di personalità, hanno trovato nelle mie intenzioni un punto di incontro per alcune ricette particolari. Tutti i vini presentano poi prezzi “accessibili”. Il “piatto del popolo” per eccellenza vuole, anzi esige, vini che possano fregiarsi della stessa definizione.</em></p>

      <p class="ricetta-introduzione-firma"><strong class="calibre8">Riccardo Cotarella</strong></p>

      <p class="ricetta-introduzione-firma"><em class="calibre6">Enologo, Università della Tuscia, Viterbo</em></p>
    </div>
  </div>
</body>
</html>
