<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>0013_0046@60013V_RG0256_INTE-9.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x0013_0046-60013V_RG0256_INTE-9.html" xml:lang="it-IT">
    <div class="calibre1">
      <p class="ricetta-titolo" id="toc_marker-16"><a id="x9.-Salute-e-polpette"></a>9</p>

      <p class="titolo-decalogo">Salute e polpette</p>

      <p class="autore-decalogo"><strong class="calibre4">di Ciro Vestita</strong></p>

      <p class="autore-decalogo">medico dietologo</p>

      <p class="testo-elogio-primoparagrafo">A casa mia da piccolo, nel profondo Sud, le polpette erano il pasto del lunedì e, spesso, anche quello del martedì e del mercoledì; mia madre infatti raccoglieva gli avanzi della domenica e li rielaborava in splendide polpette fatte di carne, patate, carote, pomodori ma soprattutto – ricordo – di tanta zucca, un ortaggio invernale molto diffuso da noi e molto usato, visto che, mancando i frigoriferi, avevamo bisogno di alimenti che si mantenessero integri per giorni nel modesto refrigerio del ripostiglio in cantina.</p>

      <p class="testo-elogio">La mia generazione contadina è cresciuta a minestre, zuppe e polpette – tante polpette – tutti piatti considerati oggi, da noi nutrizionisti, il massimo della salute. Ma – al solito – <em class="calibre6">nemo profeta in patria</em> e quindi, da ignorante, provavo una profonda invidia per i miei amici che potevano permettersi ogni giorno grandi filetti e bistecche. Pensavo infatti che, con alimenti più ricchi, sarei diventato più forte e robusto, visto che negli anni Cinquanta la carne era decantata come alimento ideale per la crescita. Quale errore! Infatti si sa ormai che l’eccesso di carne è addirittura cancerogeno e che il modo migliore per mangiare questo alimento è mescolarlo agli ortaggi, come appunto avviene nelle polpette.</p>

      <p class="paragrafo-decalogo-titoletto">Polpette di vitamine, amidi e grassi</p>

      <p class="testo-elogio">Da poco tempo abbiamo anche grandi evidenze scientifiche che le polpette sono eccezionali dal punto di vista nutrizionale. La moderna fitochimica ha infatti dimostrato che i nutraceuti, cioè quegli elementi nutrienti che hanno una funzione benefica sulla salute, di alcune verdure (ad esempio, il licopene del pomodoro e i carotenoidi della zucca e delle carote) hanno bisogno, per la loro ideale estrazione dall’ortaggio, di una buona cottura ma soprattutto di “rimanere” mescolati ad amidi e grassi (olio o burro) in una banale pentola, per poi essere cotti e mangiati. È quello che accade con la minestra del giorno prima (che adesso, da ignoranti, nessuno di noi mangia più!) ma anche con le polpette, frutto di un sapiente “remixaggio” di alimenti rimasti nella nostra cucina. La spiegazione scientifica è semplice: il rimanere “in pentola” a riposare, magari per una notte (come avviene nella minestra del giorno dopo), o essere mescolati in un mix di proteine e lipidi (come avviene nelle polpette) crea un processo di ulteriore macerazione di carote e pomodori, ad esempio, con una migliore estrazione di antiossidanti e fenoli soprattutto se – come accennavo prima – il tutto è mescolato a una frazione lipidica (olio) che permette la perfezione di questa estrazione chimica.</p>

      <p class="paragrafo-decalogo-titoletto">Polpette anticancro e contro l’acne</p>

      <p class="testo-elogio">Come mai il tumore al colon ha avuto in questi anni una crescita esponenziale? Semplice, perché la gente esagera in bistecche e filetti alla griglia ricchi di acroleina (sostanza cancerogena), servendosi poco di alimenti dove la carne viene ingentilita, come avviene nei bolliti o nelle polpette.</p>

      <p class="testo-elogio">Come mai l’acne giovanile è cresciuta in modo esponenziale? Semplice, perché i ragazzi mangiano poca frutta e verdura, e quindi vanno spesso in avitaminosi e soprattutto perché li facciamo mangiare male sostituendo, ad esempio, una merenda antica quale pane, olio e pomodoro con mercenarie merendine ricche di grassi saturi e, quindi, di calorie vuote. Pane e pomodoro, panzanella e polpette con verdure da sempre sono stati un modo per far mangiare verdure ai nostri ragazzi, visto che è difficile che si servano di insalate come facciamo noi. Tuttavia questi piatti ormai sono spariti dalle abitudini delle nostre famiglie, dove per la fretta si prediligono solo piatti assurdi e veloci.</p>

      <p class="testo-elogio">Una delle terapie farmacologiche dell’acne è l’uso massiccio di vitamina A sintetica che, per mesi, viene somministrata fino alla regressione della patologia acneica. Il tutto si basa sulla grande utilità di questa vitamina per la salute della pelle. Ma le cose non sono così semplici: la vitamina A, a forti dosi, è altamente pericolosa, tant’è che spesso si sconsiglia una gravidanza visto che il feto, con queste terapie, sarebbe in pericolo. Ma se ciò vale per la vitamina A sintetica, non vale per quella naturale. La vitamina A è presente soprattutto nelle frattaglie (fegato, timo), nella zucca gialla, nelle carote ma, nemmeno abusando di questi alimenti, avremo mai conseguenze negative. Questo perché madre Natura non fa mai scatole vuote; in natura, infatti, la vitamina A è assemblata con sostanze protettive per cui nemmeno mangiando per anni tonnellate di carote avremo guai. Ma è anche vero che, in caso di acne, nemmeno due chili al giorno di questi alimenti avrebbero un successo terapeutico. Le cure naturali sono lentissime e servono dunque a prevenire; quindi fate ai bambini anche delle belle polpette con bietola e spinaci: difficilmente da grandi avranno problemi.</p>
    </div>
  </div>
</body>
</html>
